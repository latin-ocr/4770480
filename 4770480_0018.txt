 

κν» 10 «ἐκ

αὐτοφυῆ mentem puram, aeternam, atque adeo infinitam, nulliusque rei indigam: non ille, quae
aliorum fuit opinio, Deum mentem esse censuit, quae, materiae velut infusa ac cum illa arcte
conjuncta, hanc molem instar spiritus agitaret, sed puram et a materia longe semotam3 cui
materiae natura sua quiescenti et confusae mens ista divina motum indiderit atque ornatum,
creatrix coeli et terrae. Coelum autem, sive Aethera, et Terram, velut duo elementa consi-
deravit, ex quibus omnia in hoc universo nascerentur, et in quae omnia, cum viderentur mori
in suum quodque resolverentur. Sed, ut carminum Poeta consuleret suavitati, atque ingenio
elegantissimo morem gereret, veluti quodammodo συνάρχοντας τῷ μεγίστῳ δαίμονι, omniparen-
tes Aethera et Terram εἷὸοποιήσας, connubio junxit3 suasque hic poeta ἐρωτικός Amori qui
dicebatur partes elegantissimas assignavit: cx hoc conjugio onmia primum enata cecinit, atque
etiam nunc per hos conjuges, vernis praesertim temporibus in mutuos ruentes amplexus,
in ordine quidque suo vegetatum custodiri conservarique ¹). Hactenus Valckenarius. Nec
Schneitherus mentem, opinor, perspexit Euripideam, cum pagina quadragesima septima
dissertationis suae haec pronuntiaret: „Sed, uti Anaxagoras non semper rite distinxit inter
νοῦν et ψυχή-νε sic Euripides nonnunquam aliquatenus confudisse videtur Aethera et Deum, ita
ut Aetherem nonnunquam Deum vocaret. Fluxit illud fortasse ex eo sonte, quod introduxerat
in Anaxagorae philosophiam illud de connubio Terrae et Aetheris placitum, quod poe'si magis
esset aptum, quam nuda illa philosophica propositio de mente divina onmia ordinante, quippe
quae magis ingenium et mentem afficeret, quam phantasiam et sensum. Sed cum haec propo·
sitio semel mentem occupasset, ita ei inhaesisse videtur, ut plane se Aether et Deus in ejus
animo confunderent et ut ita, inscius et imprudens, cavillatoribus ansam daret eum reprehen-

dendi, quasi Anaxagorae disciplinam non intellexisset et Deum statuisset corporeum.“ Quo· ¹

rum neuter vera dixit. Nunquam enim, quantum equidem diligentissima cura potui perscrutari,
docuit Euripides, a Mente creata esse coelum et terram: nunquam docuit, Mentem materiae
motum indidisse atque ornatum 3 nunquam docuit, Mentem materiae non infusam nec cum illa
conjunctam esse nec perspicio, qua ratione refellatur opinio, Euripidi et Poetae et Philosopho
unicum Aethera fuisse eum, qui ab hominibus appellaretur Deus maximus vel Juppiter. Terra
enim Aetherque elementa duo sunt ex Euripidis sententia naturae diversissimae3 ista sicca ac
sterilis natura, per se inanimata, a mente sejuncta orbataque: aetheri solo vis inest vitalis,
cogitandi et intelligendi facultas: aether est per se animatus, est mens divina, est Deus.

Ab hac autem re, in qua, quod inter Euripidem et Anaxagoram intercedit discrimen, posi·
tum esse eredimus, si discesseris, utrumque eadem plane via ac ratione progredi facile senties.
Uti enim Anaxagoras primum rerum principium (ὁμοιομέρειαν 2), in quo omnia, quae extant,
conjuncta erant et commixta, aliunde agitatum divortio dixit in duas partes diremtum esse, in

²) Valck. l. c. p. 36 et 37.

²) Lucret. Rer. Nat. 1. v. 830.
Nunc et Anaxagorae scrutemur ὁμοιομέρειαν, Sed tamen ipsam rem facile est exponere verbis,
Quam Graji memorant, nec nostra dicere lingua Principium rerum, quam dixit ὁμοιομέρειαν.
Concedit nobis patrii sermonis egestas:
Anax. fr. Ι. Ὁμοῦ πάντα χρήματα ἦν, ἄπειρα καὶ πλῆθος καὶ σμικρότητα. - Arist. phys. ausc. ΙΙΙ. 4. -ι

ld. de Coel. lll. 2. —-

