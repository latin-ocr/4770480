 

*³1⁹7*ss

His criminibus magna ex parte injuste ac perperam lacessi Euripidem a Bouterweckio
pariter atque ab aliis, qui minus considerate inspiciebant tragoedias, sine ulla dubitatione con-
firmaverim. Arte enim tragica isthac jam aetate flaccescente non ignoro equidem, verborum

, sententiarumque floribus abundare tragoedias Euripideas proculque distare ab Aeschyli cothurno

ac gravitate Sophoclea ¹) neque praeterit sane, qui primum ademit poetam male offendi iis,
quae exposita sunt de terrae natura aetherisque, de rerum origine ac principio et quae alia
cadunt in physicumt omnibus tamen, in quibus res physicas examinavit, accuratius perpensis
comparatisque inter se, id quidem certissime patet, ea non ostentationis caussa exponi vel or-
namenti cujusdam, sed propterea, quod totus ad philosophiae studia confugerat poeta itaque
imbiberat philosophiam physicam, ut cx ea quasi fonte omnia videantur fluxisse, quaecunque
de conditione ac fine vitae humanae proposuit, de rebus bonis ac malis et quae sunt id genus
alia. In his enim studiis, quae apud Athenienses tum primum culta mox ad vitae societatem
relata esse didicimus, totam fere aetatem contrivit poeta: pensitavit maxima cura, quae-
cunque in hominum philosophantium disceptationem cadere possunt et quae ipse cognoverat
humana divina voluit in solem produci, ut innotescerent ac probarentur civibus etiam quam
plurimis 2).

tuisse ex iisdem tragoediarum ejus locis adparet, quibus nunquam sibi constans turbare religionem popularem
conatus est;“ — Ρ. 10. Plura comprobant, Euripidem decreta vel non intellexisse vel de industria alterasse.“ -
P. 11. „Sed quae vulgo credebantur respuens, ipse quid statueret non inveniens, lieri non potuit, quin sibimet
ipsi repugnaret, cum modo, ut poetam decet, adsentiri perperam creditis, modo res novas moliri videretur.“ —
P. 20. „Verum si philosophum Euripides eo comprobavit, quod ejusmodi sententias proferre non dubitavit,
cur in hac quoque tragoedia iterum iterumque sibi repugnans reclamat. nunquam desperandum esse iu rebus
humanis, cum Superi cuncta intueantur, boni digna pietatis praemia consequantur, mali vero nunquam felices
sint? Consultius, puto, Euripides egisset, si rebus, quae sua natura ad rectam rationem revocari non po-
terant, coram populo lucem aflundere non studuisset.‘· - P. 25. „Sed id quoque ad singulare hujus poetae
ingenium pertinet, quod sibi impar modo humi serpsit, inodo ad sublimitatem evehitur Sophocle et Aeschylo
dignam.“ -- P. 29. „Morum studiosum observatorem fuisse Euripidem adparet, sed nunquam in cogitatione
aliqua defixus nec veri diligens indagator sententiam modo hanc modo illam qualis ei in mentem veniebat,
talem in versibus posuit tamque parum curiosus in hoc genere fuit, ut nec trita ac sutilia. adspernaretur, dum·
modo aliquid veri iis inesse putaret.·‘ —— Ρ. 33. „Poetis ad philosophiae studium propensis Euripides annume-
randus est; sed cum philosophorum more quid de rerum natura quidque de humana conditione statuendum
sit, animo volveret, non satis huic cogitationi immoratus, neque de rebus diligenter pensitandis sollicitus, id
tantum quaerebat, quod generaliter pronuntiaret. ltaque non tam veri ηιιειιιι sententiarum studiosus suit.
Aliorum vestigiis inhaerere dedignatus, Anaxagorae tantum aliqua nonnunquam repetens, inter manifesta ac
perplexa, certa ac dubia fluctuans sapere tamen sibi videbatur.·‘ - Contra has Bouterweckii criminationes
Euripides ex parte defenditur a Schneithero in disputatione, quae paucis abhinc annis Groningae prodiit de
Euripide philos oph03 assentitur vero dicenti, poetam sihi ipsum non semper constitisse, Anaxagorea non-
nunquam non recte intellexisse, religioni nocuisse. Nec minus aspere accusatur Euripides ab aliis, velut a
Muellero in dissertatione, quam Vratislaviae de Euripide Deorum popularium contemptore edidit
anno hujus saeculi vicesimo sexto.

¹) Valcken. l. c. p. 96. 97. —- p. 114. a. —-

²) Plutarchus in Syna (p. 453.) Euripidem vocat σοφὸν ἄνδρα καὶ πολιτικῶν ἐπιστήμονα σοφισμάτων; alibi (de
glor. Athen. V.) Aeschylo tribuitur στόμα, λογιότης Sophocli. σοφία Euripidi. —- Ab Athenaeo (cf. IV. 158.
f. — vi. 270. c. —- Xlll. 561. a.) poeta cognominatur tum scenicus philosophus tum sapiens. —- cf. Barnesius
Ι. c. p. 13. „Quum itaque talis tantusque vir (Anaxagoras) ob philosophiam fuerit tantopere periclitatus,
illius discipulus Euripides hac re territus illico ad scenam se convertit, duodevicennis existens3 ex quo tra·
goediis componendis praecipue vacavit. Non is quidem disciplinae suae veteris λειποτιὶκτης aut transfuga,

 

 

 

