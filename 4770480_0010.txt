musae*

fundebat alacritas e vita privata singulos traduxit ad forum caussasque populares. Qui quidem
temere, ut ita dicam, et inconsiderate vita frui soliti fuerant, eos nunc videmus mentem revo-
casse ad cursum et ordinem rerum humanarum contemplandum3 qua ratione mundus regeretur
antea minus curiosi jam coeperunt intelligere, quam sint nullae adversus deos hominum vires
quique onmia putaverant a coeco quodam casu pendere, nunc quaesiverunt, an providentia
quaedam esset divina, qua mala malis rependerentur adversaque pensarentur secundis. Vi-
derant enim, in hac terra multa evenire aliter ac speratum vel praevisum erat ab hominibus3
multa felici successu progredi ac pro votis cedere, quae perniciosa sibi crediderant3 alia quae
faustis susceperant ominibus, eventu finita esse infelicissimo. ltaque quae bonorum et malorum
origines ac fines, quae sint bonae res in vita et malae, num mundus ratione et mente admini-
stretur an casu fortuito, provideantur a diis hominum vitae an minus, animi utrum exstin-
guantur post mortem an remaneant, haec idque genus alia jamJam occupatas tenuerunt mentes
et cogitationes. Quae unde liceat si quaeris divinare, adeas velim Herodotum, Aeschylum,
Sophoclem, Euripidem. Namque manifestum est, tragicos imprimis poetas laborasse, ut earum
quaestionum difficultas profligaretur et ad liquidum perducerentur gravissimae hae disputationes
neque profecto negari potest, illorum potissimum auxilio et opera Atheniensium animos maxi·
mopere excitos esse atque confirmatos. A tragicis enim poetis multae quas a prima aetate
Graeci imbiberant opiniones remotae et ea refutata, quae vulgus prave senserat de diis. Bi
enim poetae docuerunt, ad deos non transferenda esse humana ista, non pertinere ad eos
quiequam vitia hominum neque injustitiam vel invidiam3 ac rebus mortalibus non dominari
fortunam insaniam et coecam, satum non illud, a quo omnes sine discrimine insontes sontes
calamitatibus opprimerentur, sed a quo nihil destinatum esset, nisi quod conveniret hominum
studiis et rationibus ¹).

Atque Atheniensium mentes his rebus intentae tantum afuit, ut recusata doctrina nova
mordicus tenerent opiniones suas, ut potius nihil antiquius haberent, quam ut animo infigerent
praeclara et vera tragicorum monita. Quod si verum est, artes ali honoribus, ubi tandem po·
tuerunt uberius efflorescere, quam apud Graecos homines, qui ingenio et studio abundantes

   

¹) Liceat rogo in memoriam revocare, quae legisti apud Herodotum l. 32. ἐπιστάμενόν με θεῖον πᾶν ἔον
φθονερόν τε καὶ ταραχῶδες· ΙΙΙ. 40. ἐμοὶ δὲ αἱ σαὶ μεγάλαι εὐτυχίαι οὐκ ἀρέσκουσι, τὸ θεῖον ἐπιστα-
μένῳ ὡς ἔστι φθονερόν· - vn. 10. ὁ θεὸς φθονήσας. - Longe aliter sensit Aeschylus, cujus in·
genium neque ejusmodi imbiberat opiniones de natura Deorum nec cum eodem Herodoto (cs. Hoffmeister:
Sittlich·religi6se Lebensansicht des Herodotus p. 21 — 28) censuit, e rebus secundis necessitate quadam
emanare res adversas: immo gubernari docuit res humanas ipso divino quodam numine3 e sato homInibus
nihil contingere, nisi quod justum et consentaneum sit hominum rationibus3 ex impietate et improbo animo
origines trahere eorum miserias et poenas. Recorderis velim, quae tragicus in Persis Darium respondentem
facit senibus choro cladisque nuncio, qui a Deorum invidia doloque (v. 94. Δολόμητιν (Nimium θεοῦ τίς
ἀνὴρ θνατὸς ἀλύξεις - v. 300. οὐ ξυνεὶς δόλον Ἕλληνος ἀνδρὸς οὐδὲ τὸν θεῶν φθόνον. ·-) censerent repe·
tendas esse clades Persarum. ct'. Pers. v. 742. - v. 749. — v. 780. - v. 808. — ν. 827. Ζεύς τοι κολαστὴς
τῶν ὑπερκόμπαν ι’ίγαν Φρονημᾶτων ἔπεστιν εὔθυνος βαρύς. —- Praeterea perlustrasse expedit Agam. v. ⁷05³.
Παλαίφατος δ’ἰν τοῖς βροτοῖς γέρων λόγος τέτυκται, δίχα δ’ὅλλων μονόφρων εἰμί. τὸ γὰρ δυσσεβὲς ἔργον

μέγαν τελεσθέντα φωτὸς ὄλβον μετὰ μὲν πλείονα τίκτει
τεκνοῦσθαι μήδ’ ἄπαιδα θνήσκειν. σφετέρᾳ δἐἲκότα γεννᾷ,
ἐκ δ’ ἀγαθᾶς τύχας γένει οἴκων δ’ἐίρ εὐθυδίκων
βλαστάνειν ἀκόρεστον οἰζύν. καλλίπαις πότμος ἀεί. sq.

 

